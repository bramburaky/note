<!DOCTYPE html>
<html><head lang="en">
	<meta charset="utf-8" />
	<meta http-equiv="X-UA-Compatible" content="IE=edge"><title> - Note</title><meta name="viewport" content="width=device-width, initial-scale=1">
	<meta name="description" content="Forse sarebbe meglio lasciar perdere, smettere di parlarne e andare avanti. Abbiamo altro a cui pensare, ma dopo l&rsquo;altra sera, continuo a provare una generale sensazione di amarezza. Ho deciso di mettere per iscritto questi sentimenti, di ordinarli, cercando di dar loro una forma tangibile. È anche un messaggio per te, se hai voglia di leggerlo, e per questo te lo condivido.
Queste discussioni mi svuotano, mi lasciano senza forze, inerme." />
	<meta property="og:image" content=""/>
	<meta property="og:title" content="" />
<meta property="og:description" content="Forse sarebbe meglio lasciar perdere, smettere di parlarne e andare avanti. Abbiamo altro a cui pensare, ma dopo l&rsquo;altra sera, continuo a provare una generale sensazione di amarezza. Ho deciso di mettere per iscritto questi sentimenti, di ordinarli, cercando di dar loro una forma tangibile. È anche un messaggio per te, se hai voglia di leggerlo, e per questo te lo condivido.
Queste discussioni mi svuotano, mi lasciano senza forze, inerme." />
<meta property="og:type" content="article" />
<meta property="og:url" content="/posts/post-1/" />
<meta property="article:published_time" content="2023-11-16T00:00:00+00:00" />
<meta property="article:modified_time" content="2023-11-16T00:00:00+00:00" />
<meta name="twitter:card" content="summary"/>
<meta name="twitter:title" content=""/>
<meta name="twitter:description" content="Forse sarebbe meglio lasciar perdere, smettere di parlarne e andare avanti. Abbiamo altro a cui pensare, ma dopo l&rsquo;altra sera, continuo a provare una generale sensazione di amarezza. Ho deciso di mettere per iscritto questi sentimenti, di ordinarli, cercando di dar loro una forma tangibile. È anche un messaggio per te, se hai voglia di leggerlo, e per questo te lo condivido.
Queste discussioni mi svuotano, mi lasciano senza forze, inerme."/>

	
        <link href="/css/fonts.2c2227b81b1970a03e760aa2e6121cd01f87c88586803cbb282aa224720a765f.css" rel="stylesheet">
	

	
	<link rel="stylesheet" type="text/css" media="screen" href="/css/main.5bbd14e6722c3468f7bf54e59269ef440eae19a6a71838e3c8292941e0d2b427.css" />

	
	

	
	
	
	
</head>
<body>
        <div class="content"><header>
	<div class="main">
		<a href="">Note</a>
	</div>
	<nav>
		
		
	</nav>
</header>

<main>
	<article>
		<div class="title">
			<h1 class="title"></h1>
			<div class="meta">Posted on Nov 16, 2023</div>
		</div>
		

		<section class="body">
			<p>Forse sarebbe meglio lasciar perdere, smettere di parlarne e andare avanti. Abbiamo altro a cui pensare, ma dopo l&rsquo;altra sera, continuo a provare una generale sensazione di amarezza. Ho deciso di mettere per iscritto questi sentimenti, di ordinarli, cercando di dar loro una forma tangibile. È anche un messaggio per te, se hai voglia di leggerlo, e per questo te lo condivido.</p>
<p>Queste discussioni mi svuotano, mi lasciano senza forze, inerme. Hai ragione, sono confronti che non ci arricchiscono; al contrario, ci privano della fiducia reciproca, trasformando ogni nostra espressione in un&rsquo;opportunità per ferirci, un motivo di fraintendimento che alimenta la tensione della conversazione, trasformandola rapidamente in un conflitto. Mi dispiace per aver alzato la voce e per averti detto certe cose; capisco che potresti arrivare a detestarmi per questo. Mi rendo conto che avrei dovuto accogliere il tuo momento di condivisione senza farlo diventare un&rsquo;offesa personale, senza pensare che non mi stavi dando lo spazio per esprimermi e quindi di prendermelo a tutti i costi, senza lasciarti parlare e con violenza. Avrei dovuto farti capire che comprendevo il tuo stato d&rsquo;animo e avrei dovuto aspettare, magari affrontando il discorso il giorno successivo con maggiore serenità.</p>
<p>Da parte mia ti posso dire che non ero pronto a ricevere quei messaggi. Da quando ho comunicato ufficialmente che nel prossimo anno lascerò il Mozambico è cambiato qualcosa in me. Non è più solo un pensiero ricorrente rinchiuso nella mia testa, adesso è reale. E anche tu lo lascerai. Noi due dovremmo affronatre un bel po' di cambiamenti il prossimo anno e probabilmente come me senti già un&rsquo;energia nuova che si è affacciata da qualche tempo nel tuo corpo; una miscela di euforia, eccitazione e smarrimento, tipica di quando so che dovrò affornare qualcosa che non conosco, che mi ricolloca al centro e mi risveglia da un torpore caldo nel quale mi ero ormai accomodato. Per questo, quando ho pensato al nostro rapporto e al poco tempo che abbiamo prima della tua partenza, mi sono concentrato su alcuni aspetti che penso essenziali: come trasmetterci affetto nel modo più semplice e diretto; fare in modo che il tempo che ci possiamo dedicare sia uno spazio sereno e sicuro nel quale poter essere leggere, condividerci idee, dubbi, paure. Tutto il resto per me non ha più importanza: le incomprensioni del passato, le differenze dei nostri caratteri, il modo che abbiamo di dimostrarci affetto.</p>
<p>Per questo mi sono chiesto: perché da così tanta importanza a ciò che ci circonda, alle persone con cui sono, tanto da compromettere l&rsquo;opportunità di stare insieme? Perché non si fida di me, a prescindere se comunico o meno con chi sto? Con che premesse costruisce dei rapporti se ha un bisogno continuo di certezze? Non capivo come avrei potuto darti le informazioni per poterti fidare di me, farti sentire a tuo agio e parte della mia vita. Mi sembrava ingiusto quello che mi stavi dicendo. Non ti stavo coinvolgendo perché non ci stavo proprio pensando alle persone con cui ero, stavo già pensando a quando ci saremmo visti, a cosa avrei cucinato, se saresti passata per cena o se saresti venuta dopo. Non riuscivo a entrare in sintonia con ciò che volevi esprimermi, mi sono concentrato su dettagli insignificanti, perdendo di vista l&rsquo;essenza del tuo discorso.</p>
<p>C&rsquo;è da dire che se dovessi dare una forma al nostro rapporto probabilmente non riuscirei a darne una ben definita - non che pensi sia utile farlo e non credo che definire un rapporto possa in qualche modo aunentarne il valore. Potrei dire che si espande o si ritira a seconda dei momenti, ma anche che può assumere tante sembianze diverse nello stesso tempo. Siamo in una relazione, ma forse no. In teoria non abbiamo vincoli, ognuno è per se, ma nello stesso tempo da mesi condividiamo un quotidiano che assume le fattezze di un legame più intenso di quello che forse vorremmo ammettere. Siamo liberi ma gelosi, non vogliamo responsabilità, ma abbiamo bisogno di attenzioni e ci stiamo male se non ci dimostriamo l&rsquo;affetto come ci aspetteremmo. Non è facile muoversi in quest&rsquo;insieme vario e mutevole di sensazioni, bisogni, limiti che non sono limiti. Ma ormai l&rsquo;altra sera non parlavamo più di niente.</p>
<p>Quando litighiamo in questo modo, mi sento improvvisamente nel mezzo di un vortice dal quale non riesco più a uscire; più ci provo e più l&rsquo;intensità aumenta. Smettiamo di ascoltarci e ci allontaniamo talmente tanto che non è neanche chiaro da dove e soprattutto perché abbiamo cominciato. Non voglio tornare al punto da cui siamo partiti l&rsquo;altra sera, ma ricordo che da quando eri tornata, non avevamo ancora passato del tempo da soli. Avevo voglia di vederti e so che anche tu ne avevi.</p>
<p>Come dici anche tu, forse esprimiamo affetto in modi diversi. Io ho sempre sottovalutato l&rsquo;importanza del quotidiano, di condividere i dettagli di momenti che sembrano poco importanti. Ho bisogno del contatto fisico per poter esprimermi. Lo sai, anche quando parlo, mi interrompo se non ho il contatto visivo; figurati scrivere per messaggio. Forse do importanza ad altri dettagli che penso possano farti stare bene, come i tripli cuscini nel letto, la zanzariera, la maschera per gli occhi nel caso tu te la dimenticassi. So che sembro più un badante o un nonno con la nipotina e so anche che a te dà un po' fastidio quando faccio queste cose, ma è il mio modo di dimostrarti affetto, tanto da dimenticarmi di dirti cosa sto facendo e con chi sono. Tu, molto più di me, dai importanza a una condivisione più continua che a volte si consuma in pochi attimi, ma più costante della mia e che probabilmente ti fa sentire più coinvolta. Non so, sto cercando di interpretare, magari non è così, forse è vero che non ci ho capito niente. Mi fa male quando mi dici che non ti senti parte della mia vita, anche se so la mia difficoltà a renderti partecipe.</p>
<p>So che starai pensando che tutto questo è ormai superfluo e che arriva fuori tempo massimo, tutto sommato ci sta dire &ldquo;sticazzi, tanto non ci vedremo più, che importanza ha, non ho più voglia di parlare di queste cose&rdquo; e hai ragione. Tuttavia, sarà anche vero che manca un mese, che alla fine di tutto questo tempo non ti conosco, che è stata solo una parentesi, ma in questi mesi hai fatto parte della mia vita e volevo trovare un modo per esprimerti con calma ciò che ho provato negli ultimi giorni.</p>
<p>Vorrei trascorrere quest&rsquo;ultimo mese con te cercando di trasmetterci affetto anche se a modo nostro, non importa. Se hai voglia, continua a dirmi come ti senti, i dubbi che hai, le scelte che vuoi prendere per il futuro. A me fa sempre piacere essere coinvolto, e se posso, dirti cosa ne penso. Se vorrai ti esprimerò anche io come mi sento, magari a modo mio, magari non sempre.</p>
<p>ps: vedilo come uno dei vari foglietti o post-it che ti ho lasciato in giro, solo un po' più lungo.</p>
<p>Avrei voglia di abbracciarti.</p>
<p>Ti voglio bene.</p>
<p>M.</p>

		</section>

		<div class="post-tags">
			
			
			
		</div>
		</article>
</main>
<footer>
  <div style="display:flex"></div>
  <div class="footer-info">
    2023  
  </div>
</footer>


</div>
    </body>
</html>
